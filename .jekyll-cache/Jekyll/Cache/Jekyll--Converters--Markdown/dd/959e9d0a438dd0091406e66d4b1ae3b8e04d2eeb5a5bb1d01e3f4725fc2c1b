I"J<p>Merhaba, Bundan önceki <a href="https://medium.com/@eayurt/2021-ve-belki-biraz-%C3%B6ncesi-f3ec22b6a9be">yazımda</a> 2020’nin biraz sonları ve 2021’ kendi hayatımı yorumlamıştım. Şimdi ise 2021 yılında Ruby dünyasında olup bitenleri yazmak istiyorum.</p>

<p>Bu yazının benzerini 2017 yılında da <a href="https://medium.com/@eayurt/2017de-ruby-d1b79a3b8b4">yazmıştım</a>. Bu sene kendimce konuşmak Ruby’de ve Ruby Türkiye’de olup bitenleri de detaylı olarak yazmaya çalışacağım.</p>

<h2 id="ruby-türkiye">Ruby Türkiye</h2>

<p>Covid-19 pandemisi bizlere çevrimiçi etkinlikler de yapabileceğimizi gösterdi. 2020 Aralık ayında başladığımız ve adına <strong>Akşam Oturması</strong> dediğimiz meetup’larımızı düzenli olarak iki haftada bir yapmaya 2021’de de devam ettik. Özellikle 2021’nin Mart ayından Ağustos ayına kadar zaman zaman ayda bire çıkan sıklıklarla buluşmalarımıza devam ettik. Başlarda bir araya geliyor, sohbet ediyorduk. Sonralarda konuşmacılar da davet edip, sunumlu Akşam Oturmaları yapmaya başladık. Bu sene ilk defa meetuplarımızda iki tane yabancı konuşmacı ağırladık. Bütün bu organizasyonları <a href="https://kommunity.com/ruby-turkiye/events/past">Kommunity.com</a> üzerinden organize ettik ve Zoom’da gerçekleştirdik. Konuşmaların kayıtları aldık ve Youtube üzerindeki <a href="https://www.youtube.com/channel/UClXgXxIOKmdMY-EFOLvVgJQ">Ruby Türkiye kanalı</a>nda sunumlardan sonra yükledik.</p>

<p>Topluluk olarak Yakut adında haftalık olarak Ruby dünyasında olup bitenleri konuştuğumuz podcast’i, her cumartesi saat 21:30 ve 22:30 arasında Youtube canlı yayını olarak yapmaya başladık. İlk bölümüne 27 Mart’ta başladık ve 34 bölümdür dur durak bilmeden devam ediyoruz. Yakut daha sonra Twitter’da Periscope yayınlarına da Youtube yayınlarına paralel olarak başladı ve canlı yayın kanalımızı ikiye çıkardık.</p>

<p>En başından beri yoğun olarak kullandığımız Slack kanalımız’da sorular soruların ve bazı değerli konuşmaların kaybolduğunu, ayrıca daha farklı konuşmaların da dönebileceğini düşünerek Ruby Türkiye Discourse’unu açtık. Buradan gelen sorulara ve yorumlara cevaplar vererek, topluluk için daha faydalı olmaya çalışıyoruz.
2021 Türkiye ekonomisi için zor geçti. Bu zorluklar biz yazılımcıları video eğitim veya kitap gibi her ne tüketmek istiyorsak döviz üzerinden alışveriş yapmak durumunda olduğumuz için daha fazla etkiledi. Bu etkilenmeyi biraz olsun azaltmak için Driffting Ruby, Go Rails ve Ruby Garbage Collection in Under Two Hours eğitim içeriklerine sadece Ruby Türkiye Slack grubunda bulunanlara indirimler sağladık. Sizlerde Ruby Türkiye Slack kanalına gelip, benimle iletişime geçerseniz, bu kaynaklar için indirim kodlarınızı alabilirsiniz.</p>

<p>Bütün bir yıl içinde yaptıklarımızı ve daha fazlasını konuşmak adına yönetim işlerimizi Basecamp’e taşıdık. Burada daha organize ve ne yaptığımızı bilerek hareket etmeye başladık. 2020 sonlarında çekirdek kadromuz 3 iken şuan 9’a çıktı. Bu sene topluluk için her zaman bir şeyler yapmaya çalışan Ufuk Kayserilioğlu, Tayfun Öziş Erikan, Yaşar Celep, Muhammed Dilmaç, Oğulcan Girginç ve zaman zaman aramıza katılıp, bizlerle bilgileri paylaşan Serdar Doğruyol’a çok teşekkürler ❤️ Ayrıca sene sonuna doğru aramıza katılan ve çok güzel işler yapacaklarına inandığımız Merve Şahan, Fadime Özhan ve Kemal Akın ve Çoşkun Tekin’e de hoş geldiniz demek istiyorum.</p>
:ET